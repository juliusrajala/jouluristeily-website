---
title: Matkustusohjeet
draft: false
layout: index.html
links:
- Etusivu
- Info
- Ilmoittautuminen
- Yhdistys
submenu:
- Hinnat
- Ohjelma
- Ohjeet
- Matkaehdot
- Tuplis
---
## Matkustusohjeet

### Ilmoittautuminen ja maksaminen
Uusi ilmoittautumisjärjestelmä tuo mukanaan varaamiseen verkkomaksun, johon onkin hyvä varautua!

### Pukeutuminen
Pukukoodina Luonnontieteilijöiden Jouluristeilyllä on haalarit.

### Ikäraja
Risteilylle on 18 vuoden ikäraja.

### Tax Free
Tuotevalvontasäännösten vuoksi tax free -myymälä ei myy alkoholituotteita Turusta lähteneille risteilymatkustajille menomatkalla (1.12.). Paluumatkalla (2.12.) risteilymatkustajillamme on täydet tax free osto-oikeudet. Myymälä on avoinna torstaina klo 20.15-23.00 sekä perjantaina klo 06.30-07.00 ja 09.00-19.00

### LAL:n ja YKL:n jäsenet
LAL ja YKL jakavat niin uusille kuin vanhoille jäsenilleen drinkkilippuja risteilyn aikana. Drinkkilippuja on jaossa rajallinen määrä. Oman juomalippunsa voi noutaa ammattiliittojen ständeiltä 6. kannen info-aulasta. Ständit ovat auki menoiltana 22.00-24.00 ja paluupäivänä 12.00-15.30. 
HUOM! Muistakaa ottaa jäsenkorttinne mukaan!

### Lippujen jako
Hyttien liput on jaettu kirjekuoriin ja lajiteltu hytin yhteyshenkilön sukunimen mukaan. Kirjekuoressa on käsiohjelmat, rannekkeet (joiden kontrolliosa toimii tervetulotilaisuudessa arpana!) sekä maihinnousukortit.

Satamassa Siljan terminaalissa, ryhmämatkojen toimiston vieressä on pitkä pöytä jonka yläpuolelle on ripustettu merkit jotka kertovat mistä kohtaa ketäkin voi lippujaan kysellä. En selitä miten päätellään missä kohtaa oma sukunimi on, koska oletan teidän jo osaavan.

Lippuja aletaan jakamaan alkaen kello 18.00. Olkaa kilttejä ja noutakaa lippunne mielellään varttia vaille kahdeksan eli 19.45 mennessä! Tämä auttaa jättämään aikaa jos jotain pitää vielä korjata.

### Lippujenjaon jälkeen
Laivaan nousu tapahtuu terminaalin toisesta kerroksesta. Terminaalin toisessa kerroksessa on odotusalue, johon pääsee turvatarkastuksen jälkeen. Turvatarkastuksessa matkalipustasi luetaan viivakoodi, jonka jälkeen et pääse enää pois odotusalueelta. Odotusalueella on erillinen anniskelualue. Matkustajat pääsevät odotusalueelta laivaan noin klo 20.00.
Käyttäydy satamassa asiallisesti. Huomattavassa humalassa oleva tai häiritsevästi käyttäytyvä matkustaja voidaan jättää satamaan.

Matkustajan on pyydettäessä todistettava henkilöllisyytensä satamassa kuvallisella poliisin myöntämällä henkilöllisyystodistuksella (passi/ajokortti/henkilökortti). Jos matkustaja ei pysty todistamaan henkilöllisyyttään, voi laivayhtiö kieltäytyä kuljettamasta ko matkustajaa.
Sataman turvamiehet voivat puuttua omien juotavien juomiseen satamassa, joten älä heilu terminaalissa kaljapullot ym. kädessä tai näkyvissä. Turvamiehet voivat tehdä matkustajien matkatavaroihin pistokokein tarkastuksia ja havaitessaan takavarikoida omia alkoholijuomia ja/tai soittimia.

### Laivalla
Ruokakupongit
Ennakkoon tilatut ruokakupongit toimitetaan matkalippujen yhteydessä. Ruokakupongissa lukee mihin ruokailuun se oikeuttaa sekä kupongin arvo. Voit käyttää kuponkia maksuvälineenä laivan ruokaravintoloissa. Maksettaessa ruokaa, jonka arvo on ruokalipun arvoa pienempi, ei erotusta hyvitetä asiakkaalle eikä käyttämättömiä ruokaseteleitä lunasteta takaisin.

### Ruokailut
Buffetillalliseen ei tehdä erilisiä pöytävarauksia, vaan ravintolan hovimestari ohjaa seurueenne vapaana olevaan pöytään, kun saavutte ruokailemaan.
Alla buffetkattausten ajat:
Buffetillallinen 20.15-22.00 ja 22.30-00.00
Aamiainen 06.00-11.00, lisäksi 06.00-08.00 Food Marketissa
Buffetlounas 14.00-15.30. Ei erillisiä kattauksia, sisäänpääsy klo 15.30 asti.

### Nuuska
Nuuskan myynti on sallittua ainoastaan laivan ollessa Ruotsin aluevesillä. Nuuskan myynti Tax Freessä 09.00-12.30. 

### Laivalla kelpaavat maksuvälineet
Laivalla voi maksaa käteisellä euroilla ja Ruotsin kruunuilla. Kaikissa laivamyymälöissä otetaan vastaan seteleinä myös muita valuuttoja. Laivalla voi maksaa seuraavilla luotto- ja maksukorteilla: JCB-kortti, EuroCard, MasterCard, VISA, VISA Electron (edellyttäen, että satelliittiyhteys toimii!), VISA Debit (edellyttäen, että satelliittiyhteys toimii!), American Express, Diners Club International, Matkaluotto/Käyttöluotto, OP-Kultaraha, TiliRaha, Aktiiviraha, Stockmann Master Card, Tapiola-kortti, K-plussa-maksu- ja luottokortti, suomalaiset pankkikortit, ruotsalaiset pankkikortit. Huom! Nesteen luottokortit eivätkä lounassetelit kelpaa maksuvälineenä Siljan laivoilla. 

### Muuta huomioitavaa
Omien alkoholituotteiden tuominen ja käyttö laivalla ehdottomasti kielletty. Omien CD-soittimien tai vastaavien käyttö ilman kuulokkeita on kielletty. Laivayhtiöllä on oikeus takavarikoida em. tavaraa tai evätä matkustajalta pääsy laivaan. 
### Laivayhtiö veloittaa asiakkailta alkaen 100€ hyteistä, jotka sotkettu tai joissa on tupakoitu!